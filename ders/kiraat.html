<!DOCTYPE html>
<html lang="en-US">
<meta charset="UTF-8">
<meta name="viewport"    content="width=device-width">
<meta name="author"      content="M A Eyler, Istanbul, 2024" />
<meta name="description" content="The oldest sheets of Quran" />
<link rel="stylesheet" href="ders.css" media="all">
<link rel="stylesheet" href="variants.css" media="all">
<link rel="icon" href="/Kuran/image/icon.png">
<title>Kıraat farkları</title>

<h2>Geçerli kıraat farkları &emsp; <button><a href="kadime.html">◀</a></button></h2>

<p>Kuran-ı Kerim'in bir tek metin olmadığı, çok sayıda kelimenin farklı okunuşları olduğu iyi bilinen bir hakikattır. Bu farkların esas olarak iki sebebi var:</p>
<ul>
    <li>Lehçe ve şive farkları ile okumaya izin verilmiştir, ses yönünden zenginlik sağlar. 93 numaralı sureye "duhâ" yerine "duhê" ya da "duhiy" demek gibi.</li>
    <li>Farklar anlamı değiştiriyorsa, iki anlam da doğrudur, anlam yönünden zenginlik sağlar. Fatiha 4. ayet, "melik" ve "mâlik" anlamlarını birlikte taşır.</li>
</ul>
<p>Kıraat konusunu anlamayan bazı şarkiyatçılar, anlam farklarına yol açan okuyuşları tahrif olarak görüyorlar. İslam alimleri ise, "bunlar münzeldir, vahiyle gelmiştir, Efendimiz (SAS) bazen onu bazen bunu okumuştur" diyor. Hakikaten, sahabe "melik" ve "mâlik" kelimelerinin anlam farkını kaçırmış olamaz! İkisi de tevatür derecesinde biliniyor, o halde elbette iki anlam birlikte geçerlidir.</p>
<p>Lakin, kimse kendine göre bir kıraat uyduramaz. Farklı kıraatler çok sayıdadır, isnad zinciri ile sahabeye kadar uzanır. Bir kıraatin geçerli olması için hem sözlü hem yazılı delil aranır: Sağlam bir isnad zinciri ve yazılı mushaflardan birine uygunluk. "Şu kelime böyle de okunabilir" diyenlerin yolu bu iki kural ile kapalıdır.</p>
<p><i>Corpus Coranicum</i> -- 2007'de açılmış kapsamlı bir web sitesi, halen gelişmeye devam ediyor. Kıraat farklarını bu siteden aldığım birkaç örnek üstünde görelim.</p>
<p>Bu sayfadaki her örnekte koyu renkle gösterilen, Ebû Amr ed-Dânî'nin <i>et-Teysīr</i> adlı eseri ana kaynak. Hicretten 400 yıl sonra yazılmış bu kitabı Altıkulaç da referans olarak kullanıyor, kıraat ilminde sağlam bir eser olduğunu biliyoruz. Lakin, sitede bundan başka çok sayıda kaynak kullanılmış, onların güvenilirliği hakkında bir bilgim yok. Bu nedenle, sağlam olduğunu bildiğim bir tek kaynak kullanıyorum. </p>
<pre>et-Teysīr'de <a href="https://islamansiklopedisi.org.tr/kiraat--ilim" target=Kuran>kıraat imamları</a>:
1 Nāfi`      Medine
2 Ibn Kesīr  Mekke
3 Ebū `Amr   Basra
4 Ibn `Āmir  Şam
5 `Āsım      Kûfe
6 Hamza      Kûfe
7 el-Kisā'ī  Kûfe
</pre>
<p>Bu sayfadaki örnekleri, beş grupta topladım:</p>
<ol>
    <li>Şive/lehçe farkları -- anlam değişmez
    <li><a href="./hareke.html">Hareke farkları</a> -- sessiz harfler değişmez
    <li><a href="./harf.html">Harf farkları</a> -- kök ve imlâ aynı, 198 ayet
    <li><a href="./kelime.html">Farklı kök</a> (<span class=yellow>sarı</span>) -- imlâ aynı, 13 ayet
    <li><a href="./mesahif.html">Farklı imlâ</a> (<span class=pink>pembe</span>) -- 44 ayet
</ol>

<p>Aşağıdaki her örnekte ayet numarasına tıklayınca, ayet <b>Iqra</b> yazılımında gösterilir. Kelimenin okunuşuna tıklayınca, ayetin farklı kıraatleri <i>Corpus Coranicum</i> sitesinde açılır. Sarı çizginin altında günümüzde standart olan Asım/Hafs rivayetini, üstünde de farklı okuyuşları görebilirsiniz.
</p>

<h3>1. Şive farkları</h3>
<p>Kıraat farklarının pek çoğu sadece şive ve lehçe farkı, yazılış ve anlam değişmiyor. Bunların da büyük bir kısmı ayet sonundaki noktasız ye (elif maksûra) harflerinin okunuşuyla ilgili:</p>
<p>Naziat <a name="v=79:15&b=muwsaY%60^">79:15</a> &mdash;
<b>Mûsâ</b> ⇒ <a href="https://corpuscoranicum.de/en/verse-navigator/sura/79/verse/15/variants" target=Kuran>Mûsê veya Mûsiy</a>
    <img src="img/Naziat 15.png">
Bu ayette "Mûsâ" kelimesinin yerel şive farkından gelen üç farklı okunuşu görülüyor. Buna benzer çok örnek var: "hudâ", "hevâ", "tecellâ" ve benzeri kelimeler, diğer kıraatlere izin vermesi için elif yerine noktasız ye ile yazılır.
</p>

<h3>2. <a href="./hareke.html#tablo1">Hareke farkları</a></h3>
<p>Anlamı değiştirebilen bu farklarda kelime aynı, sadece seslendirmesi farklı.</p>
<p>Maide <a name="v=5:6&r=rjl">5:6</a> &mdash;
    <b>erculekum</b> ⇒ <a href="https://corpuscoranicum.de/en/verse-navigator/sura/5/verse/6/variants" target=Kuran>erculikum</a> &emsp; ('ǧ' = cim)
    <img src="img/Maide 6.png">
    Bu örnekte anlam hakikaten zenginleşiyor: Kıraat imamlarının yarısının okuyuşuna göre ayakları yıkamak, diğerlerine göre mesh etmek gerekiyor. Her iki anlamı da içine alan tefsirler var: 
    <a href="https://korunmuskitap.blogspot.com/2021/10/muglak.html" target=Kuran>Muğlak bir ayet</a>. Sahabenin çoğu zaman ayak yıkadığını, bazen de mesh ettiğini biliyoruz.
</p>
<p>Şuara <a name="v=26:176&b=lo_#ayokapi">26:176</a> &mdash;
    <b>ashâbul-eyke</b> ⇒ <a href="https://corpuscoranicum.de/en/verse-navigator/sura/26/verse/176/variants" target=Kuran>ashâbu leyke</a>
    <img src="img/Suara 176.png">
    Medine, Mekke ve Şam kurrâsı, burada ve 
    <a name="v=38:13&b=lo_#ayokapi">38:13</a> ayetinde 
    kelimeyi <b>leyke</b> şeklinde okumuş. Demek "Leyke" diye bir yer ismi var.
</p>

<h3>3. <a href="./harf.html#tablo1">Harf farkları</a></h3>
<p>Şive farkı kadar yaygın olmayan bir fark da fiillerde gözleniyor. Fiilin hangi bâbda (kip) kullanıldığı, etken veya edilgenliği, hangi şahıs olduğu gibi hususlarda harf ya da hareke farkları kaydedilmiştir.</p>
<p>Hicr <a name="v=15:8&r=nzl">15:8</a> &mdash;
    <b>nunezzilu</b> ⇒ <a href="https://corpuscoranicum.de/en/verse-navigator/sura/15/verse/8/variants" target=Kuran>tenezzelu veya tunezzelu</a>
    <img src="img/Hicr 8.png">
    Kûfe imamları bu ayeti "melekleri hakkıyla indiririz" mealinde okurken, diğerleri "melekler hakkıyla iner" diyor. Söz farklı ama taşıdığı anlam aynı.
</p>

<h3>4. <a href="./kelime.html#tablo1">Farklı kök, aynı imlâ</a></h3>
<p>Az sayıda bazı örneklerde, farklı anlam taşıyan kelimelerin yazılışı aynı olabiliyor. Bunların hepsinde iki anlam birlikte geçerli: Hem o kelime, hem bu kelime anlamı zenginleştiriyor. Biri diğerinden "daha doğru" denemediği için her ikisi de hafızalarda korunmuş, lakin Osmânî mushaflarda aynı şekilde resmedilmiş.</p>
<p>Ankebut <a name="v=29:58&r=bwA">29:58</a> &mdash;
    <b>lenubevviennehum</b> ⇒ <a href="https://corpuscoranicum.de/en/verse-navigator/sura/29/verse/58/variants" target=Kuran>lenusviyennehum</a>
    <img src="img/Ankebut 58.png">
    İki kelime kulağa çok farklı geliyor, ama noktalar olmayınca Kûfi yazıda imlâ değişmez. Anlam da çok yakın: Bir yerde yerleşmek, orayı yurt edinmektir. 
</p>
<p>Hucurat <a name="v=49:6&r=byn">49:6</a> &mdash;
    <b>fetebeyyenû</b> ⇒ <a href="https://corpuscoranicum.de/en/verse-navigator/sura/49/verse/6/variants" target=Kuran>fetesebbetû</a> 
    <img src="img/Hucurat 6.png">
    Kûfe'nin iki imamı, anlamı çok yakın olan farklı bir kelime ile okumuş. Harflerin noktası olmadığı için imlâ aynı. Aynı kıraat ve imlâ farkı Nisâ <a name="v=4:94&r=byn">4:94</a> ayetinde.
</p>

<h3>5. <a href="./mesahif.html#tablo1">Farklı imlâ</a></h3>
<p>Bazı ayetlerin okunuşuyla birlikte yazılışı da değişiyor. Kıraat farklarını yazıya geçirmek için, her mushaf gideceği bölgeye uygun kıraate göre yazılmış. Biri diğerinden "daha doğru" denemediği için, her ikisi de Osmânî mushaflarda "bölgesel fark" olarak kayda geçmiş. Altıkulaç'ın verdiği çizelgede imlâ farklarının hepsini görebilirsiniz. </p>
<p>Yunus <a target=iqra href="/Kuran/reader.html#v=10:22&r=syr">10:22</a> &mdash;
    <b>yuseyyirukum</b> ⇒ <a href="https://corpuscoranicum.de/en/verse-navigator/sura/10/verse/22/variants" target=Kuran>yenşurukum</a> 
    <img src="img/Yunus 22.png">
    Bu ayeti bir kıraat imamı, anlamı çok yakın olan farklı bir kelime ile okumuş. Çoğunluğun seçimi olan se-ye-ra kökü yeryüzünde dolaşmayı, ne-şe-ra kökü iki ise yayılmayı anlatır. Kûfi yazıda fark kolayca görülmüyor. Tablodaki 44 ayet içinde kelime kökünün değişebildiği tek yer bu.
</p>

<h3 id=kaynak>Kaynaklar</h3>
<p>Hicretten 3 asır sonra 900'lü yıllarda, Abbasi İslam devletinin merkezi olan Bağdat'ta Kurân'ın farklı okunuşları hakkında çok önemli bir tasnif çalışması yapıldı: İbn Mücâhid, belirli beş merkezden (Medine, Mekke, Basra, Şam, Kûfe) seçtiği yedi imamın kıraatini ilk defa bir araya getirerek <b>Kitâbus-Sebʿa fil-ḳırâʾât</b> (Yedi Kıraat) adlı eserini yazdı. Bundan bir asır sonra Endülüs'te Ebû ʿAmr ed-Dânî, <b>et-Teysīr</b> isimli meşhur kitabında söz konusu yedi kıraati kolayca takip edilir bir hale getirdi. </p>
<p>1930 senesinde bu eser, Pretzl isimli Alman şarkiyatçı tarafından İstanbul'da tekrar yayınladı. Yaklaşık bir asır sonra da, Hollanda'lı M van Putten aynı kitabı İngilizce'ye çevirdi ve ön bilgiler ekleyerek genel kullanıma sundu. Aşağıdaki tablo Putten'in bu kıymetli çalışmasından süzülmüştür, <a target=Kuran href="https://okuyun.github.io/Kuran/guideQ.html#tesekkur">teşekkür ederiz</a>.</p>

<br>
<p>Mesâhif <button><a href="kadime.html">◀</a></button> &emsp; Temmuz 2024<br>
</p>
<script src="init.js"></script>
